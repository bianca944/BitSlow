# Feedback

- Ce a fost cel mai provocator?
- Ce ți-a plăcut?
- Sugestii de îmbunătățire

Cred că partea cea mai dificilă a fost implementarea filtrării și paginării pentru tranzacții. La început am avut niște dificultăți în optimizarea codului, mai ales când trebuia să adaug filtre pe mai multe câmpuri. A fost o provocare să fac totul să meargă rapid și să nu am erori atunci când utilizatorii selectau diferite opțiuni de filtrare.

Mi-a plăcut foarte mult să lucrez la partea de interfață de utilizator. Am încercat să o fac cât mai simplă și ușor de folosit, iar faptul că am reușit să fac aplicația responsive mi-a dat o satisfacție mare.

Am învățat multe despre cum să lucrez cu Bun și despre cum să îmbunătățesc performanța aplicației folosind paginare și filtrare eficientă. De asemenea, am aflat mai multe despre securizarea parolelor și cum să le salvez într-un mod sigur (prin hashing). Acest proiect mi-a dat o imagine mai clară despre cum se construiesc aplicațiile scalabile.

Mi-ar plăcea să am mai multe teste automate pentru API-uri și funcționalități. Ar ajuta mult în cazul în care am mai face modificări.Poate ar fi bine să fie mai multe feedbackuri vizuale (de exemplu, un mesaj de succes când se cumpără o monedă sau o eroare când se face ceva greșit), ca utilizatorul să știe exact ce s-a întâmplat. În cazul în care aplicația ajunge să aibă foarte multe tranzacții, cred că s-ar putea lucra mai mult la optimizarea bazei de date, poate prin adăugarea de indici.

Documentația este destul de clară, dar cred că ar ajuta să fie mai multe exemple de utilizare a API-urilor și poate un ghid mai detaliat despre cum să rulezi aplicația în producție (cum să configurezi Bun și alte setări). Un mic ghid pentru problemele comune ar fi super util.

În general, m-am distrat lucrând la acest proiect. Am învățat destul de multe lucruri noi și sunt mulțumită de cum a ieșit aplicația. 
